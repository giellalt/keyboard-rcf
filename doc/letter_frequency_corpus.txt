Corpus : sa sé in segré, sa ; alor mi voi sa par moi-mèm ; alor
ma lavé inn métrès, li té atan pou avoir in bébé é doulèr i tap, i tap, i tap, mé solman li vé
pa alé la klinik alor finalman, èl i vé... té veu pa alé la klinik, èl i vé té gingn in anfan la mèm é kan
le doktèr la rivé, doktèr, i di : "oui, moin mi fé akous lanfan" ; doktèr i gingn ou i sava, zanfan i
ariv, i arant ; anfin, doulèr... tousa ; mé alor doktèr i fout inn pikir la fanm ; i di komsa, dann...
dann dé zèr dtan li va retourné. - kèl koté li va retourné ? Alor li demand la fanm : "ousa mi travèrs
? kan mi vien isi, ousa mi pas ?" alor la fanm i di komsa : "bin, di, pas la mèm, devan soz, par isi,
paske la navé troi somin, navé in somin ki vien a louèst, lot i vien isi ; alor sa fé k bin, li la di dan
lé troi somin laba i vien ; alor li, bin, pi li vien plito par isi mèm. Alor in vié fanm la parti amas in
pongné la pousièr é la mèt dan in vèr dlo é done aèl pou boir ; i boir deu gorjé, troi gorjé é la touch
in kou le... la sat, la tousé sinploman, lanfan sorti.
Alor finalman doktèr lé vni isi ; kan li ariv zanfan la fini gingné, alor navé, kom mi di aou, la mèm
navé Madam Elizin é vié fanm la la koup zombri lanfan ; doktèr lontan apré i ariv, i di : "bin, koman
sa sé fé ? koman sa sé fé ?". Alor la di komsa : "zot la done kèksoz pou boir ?" Zot la fine tir le vèr
dosi le fanm. Alor le doktèr la vni kouyon ; idi : "koman ?", li la mèt inn pikir, i
 li di le tan li sort
laba pou son kabiné pou vni isi, li nora ltan alé avan lot i gingn in anfan é la lanfan la fini gagné... bin,
na in afèr zot la done. Voila ! (rire) alor finalman... finalman banna té oblizé di, i voi, lé doktèr té pou
sèr azot i fo trouv le soz ; sa, sa ltruk ; voila ! I trouv dan la rivièr. Ou sa dan in fon drivièr ; i fo ou koné koman ou trouv ali. Ou vèy
ali, vèy ali ; na par èkzanp lèrb... solèy i sort... matin i lèv, solèy i lèv, ou pas aou par ltour, dlot koté,
lot koté la rivièr... ou véy dan lsans solèy, ou regard dan le sans solèy, ou voi ali kan i plonz...
premièrman si le ni
 sa
 son trou lé pa tro loin, la, i voi ali toutsuit. Avan 1i plonz la, i larg in kou
dtay, komsa, a distans, i vol komsa. La, kan ou la vu sa, vèy ali bien, astèr la i pik, la, i pis, i rant
most frequent letters: k z é è a o u l 
